pagina	texto
1	¡Rikch'ariy! ENERO-FEBRERO 2013 MEG Ryan and Alica ON BOAT ACE Counters... Wawaykita yachachiy hukkunapi interesakuyta
2	"QALLARIYPI KAQ ¡Rikch'ariy! KAYKUNAN KASHAN JW. ORG TM INTERNETPI ASTAWAN YACHAY www.jw.orges WAYNA-SIPASKUNA Wawaykita yachachiy hukkunapi interesakuyta 8-11 PAGINAKUNAPI WAYNA-SIPASKUNAQ TAPUKUSQAN ¿IMATAN RUWAYMAN MILLAYKUNATA NIWAQTINKU? Coretta nin: ""13, 14 watayoq kashaqtiymi escuelapi waynakuna qhepaymanta sostenniyta chuta- waqku. Hinaspan kay qhelli simiku- nata niwaqku: 'Ñoqawan puñunki chayqa ancha kusisqan kanki"""", nispa. ¿lmatan qan ruwawaq chhaynapi tarikuspa? Imachus ruwanaykita yachaspaqa ati- pankin chaykunata. 3 PACHANTINMANTA WILLAKUYKUNA 4 FAMILIAKUNAPAQ YANAPAYKUNA ¿lmaynatan wayna wawaykiwan parlariwaq? 6 TAPUSUN Cienciamanta iñiyninmantawan willan 12 HUK LLAQTAKUNA Camerún nacionta visitasun 14 ¿IMA NINMI BIBLIA? Paraíso 16 ¿KIKILLANMANTACHU PAQARIMURQAN? Aguja colipinta, ¿imaynapin karuta phalan? WAWAKUNAPAQ DIBUJOPI RUWANAPAQ Kay dibujota Internetmanta horqoy, chaytataq wawaykikunawan ruway. Bibliapi kaq runakunamanta yacha- chiy, yanapaytaq Bibliapi kamachi- kuykunata reqsinanpaq. Vol. 94, No. 1  Bimonthly edition  QHECHUA (CUZCO) Sapa kutin ruwakun: 43.524.000 revistakunata 98 rimaykunapi Kay qelqataqa donacionkunawanmi ruwakun Bibliamanta teqsimuyuntinpi yachachinapaq, manan vendenapaqchu. Kay revistapi textokunaqa Diospa Simin Qelqa, edición 2004 Bibliamantan. Textokunaqa kallanmantaqmi kay Bibliakunamanta: Diospa Simin Qelqa, edición 1988 (Edición 1988), Traducción del Nuevo Mundo de las Santas Escrituras (con referencias) (NM), español simipi. ¡Rikch'ariy! es publicada mensualmente por Watchtower Bible and Tract Society of New York, Inc.; L. Weaver, Jr., presidente; G. F. Simonis, secretario tesorero; 25 Columbia Heights, Brooklyn, NY 11201-2483 y en Colombia por la Iglesia Cristiana de los Testigos de Jehová, Apartado Postal 85058, Bogotá, Colombia.  2013 Watch Tower Bible and Tract Society of Pennsylvania. Todos los derechos reservados. Impreso en Colombia. ¿Astawan yachayta munawaqchu otaq Bibliamanta gratislla yachaytapas? Maskhay WWW.JW.ORGQUZ otaq mañakusqaykita apachiy uraypi kaq direccionman: ASOCIACIÓN DE LOS TESTIGOS DE JEHOVÁ: PERÚ nacionpi: Jr. El Cortijo 329, Monterrico Chico-Santiago de Surco, Lima 33, Lima-Perú. Huk nacion kunapi direccionta yachanaykipaq, maskhay www.jw.orgcontact."
3	"Kay fotokunatan horqorqanku: Wichaypi: John Kepsimells, U.S Coast Guard; chawpipi: STRI; uraypitaq: IlukeeAlamy PACHANTINMANTA WILLAKUYKUNA  MÉXICO 2010 watapi abril killapin lamar-qocha ukhumanta petroleota horqoshaqtinku kinsa killa hunt'a sinchi askha petróleo, gas ima qochaman hich'akurgan. Iskay killa kuskan qhepamanmi investigaqkuna repararqanku unuta qhellichaq metano nisqa chinkapus- qanta. Chaymi nirqanku chaykunataqa mana rikuna kuruchakuna misk'illikuspa mikhupus- qanta. Chaymanta yachaq wakin runakunan ichaqa mana chayta creenkuchu, ninkutaqmi petroleoqa unuman chinkayapusqanta. RUSIA Rusia nacionmanta runakunata tapuqtinkun yachakurqan sapa 100 runakunamanta 59 runakuna 18-35 watayoqkuna, allin kaqta yacha- shaspa munasqankuta aypanan- kurayku mayninqa mana allinkuna ruwasqankuta"" (periodico Rossiis- kaya Gazeta). PERÚ Nawpa tiempo choqllota tarisqankun (kay hawapi kas- qan hina) rikuchin, 3.000 wata nawpaqmantaña Perú nacionpi saramanta hank'ata, hak'uta ima ruwakusqanta. SUDÁFRICA Pakallapi hampipaq vendesqanku rinoceronteq waqranmi astawan valepushan, kunanga huk kilollan 65.000 dólares valen. Chaymi 2011 watapi Sudáfrica ladollapi 448 rinoce- rontekunata wañuchirqanku. Hinaspapas suwakunan mu- seokunaman, imaymana vendenanku wasikunaman ima haykurqanku waqrakunata maskhaspa. Chaysi Zoológico nisqakunapi kaq rinocerontekunata allinta cuidashanku. ITALIA Adria-Rovigo nisqamanta obispo católico Lucio Soravito De Franceschi nin, runakunaq tiyasqan- ta rispa ""kikin runakuna- wan"" Diosmanta rimana kasqanta. ""Pastorkunaqa iglesiapi campanata tocananchismantaqa runakunaq punkuntan takananchis"", nispa."
4	"FAMILIAKUNAPAQ YANAPAYKUNA WAWAKUNATA UYWASPA ¿lmaynatan wayna wawaykiwan parlariwaq? SASACHAKUYKUNA Wawallaraq kashaspaqa Iliwtan willaq kasunki, way- na kapuspan ichaqa mana- ña imatapas willasunkichu. Paywan rimayta munaqtiy- kin, ""ari"", ""manan"" nispalla kutichisunku otaq phiñakus- pa wasiykipi ch'aqwata ha- tarichin. Ichaqa ama pisi kallpa- yaychu, atillankin wayna wawaykiwan parlariyta. Chaypaqqa nawpaqtan entiendenayki imarayku wawakuna chhaynaman tukupusqankuta. Kay temapi waynakunallamanta rimashan chaypas, sipaskunatapas yanapanqan. ¿IMARAYKUN CAMBIANKU? Paykunallamanta ruwayta munasqankurayku. Huk wayna allin poqosqa runaman tukupunanpaqqa pasaje- ro hina kasqanmantan pisi-pisimanta choferman hina tukupunqa, millay carreterakunapitaq manejanan kan- qa. Chaymi wakin waynakuna paykunallamantaña imata- pas ruwayta munanku, wakin tayta-mamakunataq nishu- ta hark'apunku. Chhaynata mana entiendenakuqtinkun ch'aqwaykuna hatarin. Chaymanta quejakuspan 16 wata- yoq Braulio nin: Tayta-mamayqa ima ruway munasqay- tapas nishutan harkakuwan, 18 watayoq kaqtiy hinallata hark'akuwanqaku chayqa wasiymantan ripusaq"", nispa. Huk hinataña yuyaykusqankurayku. Huch'uy wawakuna- qa manan sasapaqchu imatapas qhawarinku, paykuna- paqqa tukuypas yanawan yuraqwan kanman hinallan. Waynakunan ichaqa sasa entiendena kaqkunapi yuyay- kunku, chaytaqmi yanapanqa allin yuyayniyoq waynaman tukupunanpaq. Rikusunchis imaynas chay kasqanta. Wa- wakunaqa manan imamantapas sasachakunkuchu, huk maman galletata iskayman p'akispa hukta huk wawan- man qon huktataq wawqechanman, chaytan paykunaqa chaninpaq qhawarinku. Waynakunan ichaqa huk hina- mantaña imachus chanin kay kasqanta qhawarinku. Allin reparaq kaymi yanapanqa chhayna sasa entiendena kaq- kunata entiendenanpaq. Ichaqa chay reparaq kasqanmi tanqaykunman qankuna contra hatarinanpaq.  Sutikunan cambiakun. Familiapaq huk yanapaykunata maskhay www.jw.orges"
5	"KAYTAN RUWAWAQ Atikusqanman hina rimapayay. Familia ukhupi thak kay kashaqtinmi rimawaqchis. Wakin tayta-mamakuna- qa uya-uyapura wawankuwan parlarinankumantaqa wasi- pi ruwanakunata kuska ruwaspa, carropi viajashaspan parlarinku, chaymi paykunataqa yanapan (Bibliaq yacha- chikuynin: Deuteronomio 6:6, 7). Imachus ninallaykita niy. Yuyaymanachiyta munaspaqa ama ch'aqwata hatarichinaykikamachu rimapayay. Ima- chus ninallaykita nispa upallapuy. Chay qhepamanñan sapallan kashaspa nisqaykita yuyarispa chaykunapi yu- yaymananqa, chaypaqqa tiempotan qonayki (Bibliaq ya- chachikuynin: Proverbios 1:1-4). Uyariq kay amataq sinchita hark'aychu. Imachus yuyay- kusqanta allinta entiendenaykipaqqa makilla uyariy. Ri- manaykipaq tupasuqtiykitaq ama sinchita imatapas har- k'akuspalla kutichiy. Sichus sasa kamachikuykunata chu- ranki chayqa pakallapin imatapas ruwayta qallarinqa. Huk qelqan nin: Chaymi waynakuna pakallapi huk hina- manta kawsapunku. Tayta-mamakuna imatachus uyariy- ta munanku chayllatan willanku sapanku kaspataq tukuy munasqankuta ruwanku"", nispa (Sapakutilla wayna wa- waykiwan parlay, inglés simipi). (Bibliaq yachachikuynin: Filipenses 4:5.) Ama usqhayllaqa phiñakuychu. Kari sutiyoq sipasmi wi- llakun: ""Mamaywan rimayta mana tupachiqtiykuqa sien- tekunmi ima nisqaywanpas, chaymi ñoqapas phiñakulla- nitaq chay qhepamantaq ch'aqwa hatarin"", nispa. Us- qhaylla phiñakunaykimantaqa wawaykipi interesakus- qaykita rikuchiy. ""¡Chaymantachu llakikunki!"", nispa ni- naykimantaqa niwaqmi: Entiendenin imayna sientekus- qaykita"", nispa (Bibliaq yachachikuynin: Proverbios 10:19). Yanapay sasachakuyninta allichananpaq. Waynakuna reparaq kayta yachayninkuqa cuerponchis kallpayoq ka- nanpaq ejercicio ruwaymanmi rikch'akun. Wawayki ima sasachakuypipas tarikuqtinqa pay kikinmi allichanan, manan qanchu paypa rantinpi ""ejerciciota ruwanayki"". Chay sasachakuymanta wawaykiwan parlarispa yanapay pay kikinmanta imayna allichayta qhawarinanpaq. Imaku- nachus ruway atikusqanta qhawariqtintaq niwaq: ""Iskay p'unchayta hina chaykunapi yuyaykuy chay qhepamantaq rimasun imachus decidesqaykimanta"", nispa (Bibliaq ya- chachikuynin: Hebreos 5:14).  YANAPAQ TEXTOKUNA ""Llapaykichis usqhaylla uyariq kaychis, ichaqa allin yuyaywan rimaychis, amataq usqhayllachu phiñakuychis."" (Santiago 1:19) ""Llamp'u simiwan kutichikuqqa phiñakuytan thasnun."" (Proverbios 15:1) ""Wawaykichista ama phiña- chiychischu aswanpas kasu- chikuspa uywaychis, Señor- manta yachachispa."" (Efesios 6:4) WAYNA-SIPAS KUNAPAQ ¿Munankichu tayta-mamayki ima ruwanaykipaqpas permiso qonasuykita? ¿Astawan en- tiendenasuykitachu munanki? Qanmantan chayqa kanqa. Chaypaqqa sonqoykita kicha- rispan willanayki imakuna su- cedesqasuykita. Sichus mana llapantachu willanki chayqa manan qanpi confianqakuchu, confianza mana kaqtinqa ma- nan ima ruwanaykipaqpas permisota qosunkikuchu. Ama ch'inllaqa uyariychu rimasqankuta. Qanpas imata- chus p'unchaypi ruwarqanki chaykunata willay, tapuytaq paykunatapas imatachus ru- wasqankumanta. Imamanta- pas quejakuyta munanki chayqa respetowan rimariy. Poqosqa runa kapuqtiykin allin rimaq kayta necesitanki, ¿manachu kunanmantapacha chaypaq kallpachakuwaq? ¡Rikch'ariy! Enero - Febrero 2013 5"
6	"I TAPUSUN  PAOLA CHIOZZI ELET HAL 100 Cienciamanta iñiyninmantawan willan Paola Chiozzi doctoran 20 wata masña Italia nacionpi Universidad de Ferrara nisqapi llank'an imayna kawsay kas- qanta investigaspa. Chaymi ¡Rikch'ariy! revistata qelqaqkuna tapurqanku estudiasqanmanta iñiyninmantawan. Willariwayku imayna uywasqa kasqaykimanta. Taytayqa zapateron karqan ma- maytaq chakrapi llankaq, ñoqa- taqmi científica kayta munarqa- ni. Maytan kusikuq kani sumaq t'ikakunata, phalaq animalku- nata, kurukunatapas wasiypa qayllanpi rikuspa. Niqmi kani: ""Kaykunaqa ancha yachayni- yoqpa ruwasqanchá"", nispa. Chhaynaqa, huch'uychay- kimantapachachu Diospi iñirqanki? Manan. Erqellaraq kashaqtiymi taytaypa sonqon sayarapuqtin qonqaylla wanupurqan, chaymi tapukuq kani: ""¿lmaraykun tu- kuytapas sumaqta Kamaq Dios hinallata qhawan ñak'ariy- pas wañuypas kananta?"" nispa. Chaymi Diosmanta iskayarqani. ¿Yanaparqasunkichu chaykunapi ciencia nisqata estudiasqayki? Qallariypiqa manan. Biología molecular nisqata estudiasqay qhepamanmi celulaq wañus- qanmanta estudiarqani, ichaqa manan qonqaylla wañupuspa inflamación otaq gangrena on- qoykuna hatarichiqmantachu, aswanpas tiempollanpi celula- kunaq wañusqanmantan. Chay- qa allinmi kawsayninchispaq, chaywanpas qayna watakuna- kamallan cientificokuna pisipaq qhawariqku chay estudiayta. ¿lmaynapin tiempollanpi celulakunaq wañusqan allinninchispaq? Cuerponchispin kan sinchi as- kha mana rikuna celulakuna. Llapallanmi wañupun sapan- kaq rantinpitaq hukkuna rikhu- rimun. Sapanka t'aqa celulaku- naqa manan kaq tiempollapi- chu wañun, wakinqa askha se- manakunan kawsan wakintaq askha watakuna. Celulakunaq wañusqanqa allin controlasqan kanan, chhaynapi tiempollanpi wañuqtin mosoq celulakuna rikhurimunanpaq. ¿lmallapas mana allinta funcionanman chayri? Estudiokuna ruwakusqanpin yachakun celulakuna wañunan tiempopi mana wañuqtinqa ar- tritis reumatoide otaq cáncer onqoy rikhurisqanta, celulaku- na mana wañunan tiempopi wanupuqtintaq Parkinson otaq Alzheimer onqoy rikhurisqanta. Chaymi investigashani chay on- qoykunapaq tratamientokunata tarinaypaq."
7	"¿lmaynan sientekurqanki chayta yachaspa? Iskayaqmi kani, nirganin: ""Kay- kunata ruwaqqa qhali kanan- chistachá munarqan"", nispa. Ichaqa tapukuqmi kani: Chhay- naqa, ¿imaraykun runakuna ñak'arinku wañunkupas?"" nis- pa. Manan maypipas nitaq pi- pas kutichiyta atiwaqchu. ¿lskayarqankichu celulakuna tiemponpi wañunanpaq ruwasqa kasqanmanta? Manan, cuerpopi celulakuna imayna funcionasqanta yachas- qaywanqa anchatan admirakur- qani. Sumaq funcionasqanmi ri- kuchiwarqan ancha allin ya- chaywan ruwasqa kasqanta. Chaypiqa Diospa yachayninmi kashan. Ñoqaqa celulakunata qhawanapaq ancha allin maqui- nakunawanmi estudiani celula- kuna imayna funcionasqanta yachanaypaq. Chaypin rikurqani imayna funcionasqanman hina iskay kinsa segundollapi qon- qaylla celulakuna wanupusqan- ta. Celulakunaqa kikillanku- mantan wanupunku. ¡Chhayna sumaqta funcionananpaq ru- wasqa kasqanqa ancha admira- kunapaqmi! ¿lmaynatan Diosmanta ñak'ariymantapas tapukus- qaykiman sut'inchayta tarirqanki? 1991 watapin iskay Testigoku- na wasiyta hamurqanku, chay- mi tapurqani imarayku runaku- na wañusqanmanta. Paykunan Romanos 5:12 textopi nisqan- Celulanchiskuna wañuqtin rantinpi hukkuna rikhurimusqanmi rikuchin runakuna wiñaypaq kamasqa kasqanchista wan kutichiwarqanku, chaypin nin: ""Imaynan huk runallawan huchaqa kay pachapi qallarir- qan, huchawantaq wañuypas rikhurirqan"", nispa. Sichus ñawpaq runa Diosta kasukun- man karqan chayqa wiñaypaq- mi kawsankuman karqan. Chayta uyarispan repararqani chay willawasqan investigas- qaywan tupasqanta. Reparar- qanin runakunaqa mana wañu- nanpaqchu kamasqa kasqan- ta. Celulanchiskuna wañuqtin chaykunaq rantinpi hukkuna ri- khurimusqanmi rikuchin runa- kuna wiñaypaq kamasqa kas- qanchista. ¿lman yanaparqasunki Bibliata Diospa Siminta hinapuni qhawarinaykipaq? Salmo 139:16 textopi nisqan- mi, chaypin nin: ""Wiksallapiraq kashaqtiymi rikuwarqankiña. ... Imaynachus kawsayniy kas- qanmi qelqaykipi qelqasqaña karqan"", nispa. Bioquímica kas- qayraykun imayna kawsay kas- qanmanta celulakunapi qelqas- qata estudiani. Ichaqa tapukuq- mi kani: ""¿lmaynapin salmista yacharqan celulakunapi chay- kuna qelqasqa kasqanta?"" nis- pa. Chaymi Bibliata estudiaspa astawan repararqani Bibliaqa Diospa yuyaychasqanpuni kas- qanta. ¿lmaynapin Bibliamanta astawan yacharqanki? Huk Testigon estudiota qo- warqan. Chaypin yacharqani imaraykun Dios hinallata qha- wan ñak'ariyta. Yacharqanin, Bi- bliaq nisqan hina Diosqa wiñay- paq wañuytapas chinkachinan- ta' (Isaías 25:8). Kamaqninchis- paqqa manan sasachu kanqa cuerponchis ukhupi tukuy ima- tapas allinta funcionachinan- paq, chhaynapi wiñaypaq kusis- qa kawsananchispaq. ¿lmaynatan hukkunata yanaparqanki Bibliamanta yachasqaykiwan? 1995 watapin Jehová Diospa testigon kapurqani. Chayman- tapachan kallpachakuni Biblia- pi yachasqayta runakunaman yachachinaypaq. Huk llank'aq- masiymi sinchi llakisqapuni ka- sharqan turan kikillan wañu- chikapusqanmanta. Iglesian- pin yachachinku wañuchikuqta- qa manapuni Dios pampachas- qanta. Chaymi Bibliawan ya- chachirqani wanupuqkuna kawsarimpunanmanta (Juan 5:28, 29). Anchatan kusikuni Dios ñoqanchispi interesakus- qanta yachaspa. Runakunata chhaynata yanapaspan asta- wan kusikuni ciencia nisqapi tukuy yachasqaymantaqa.  ¡Rikch'ariy! Enero - Febrero 2013 7"
8	QALLARIYPI KAQ Wawaykita yachachiy hukkunapi interesakuyta APA p'unchaymi hukkunapaq allinku- nata ruwayta atisunman, ichaqa as- kha runakunan paykunallapi yuyaykunku. Chaytan sapa p'unchay rikuchinku: hukku- nata engañaspa suwasqankupi, carronku- ta comunta manejasqankupi, qhelli simi- kuna rimasqankupi, usqhaylla phiñakus- qankupi ima. Familia ukhupipas kanmi paykunallapi yuyaykuq runakuna. Wakinqa aswan allin qharita otaq warmita munapayaspan t'a- qakapunku. Hinaspapas kikin tayta-ma- makunan mana reparakuspa wawanku- man yachachinku paykunallapi yuyaykuq kayta. ¿lmaynatan chayta ruwanku? Tu- kuy munasqankuta qospa, mana allin ru- wasqankumanta mana wanachispa ima. Wakin tayta-mamakunan ichaqa wa- wankuman yachachinku hukkunapi inte- resakuyta, chaytan kasukuq wawakuna ruwashanku. Hukkunapi interesakuq wa- wakunaqa askha amigokunayoqmi kanku allintataqmi hukkunawan kawsankupas. Hinaspapas aswan kusisqan kawsanku, Bibliapunin nin: Aswan kusisamiyoqqa qoqmi chaskiqmantaqa, nispa (Hechos 20:35). Tayta-mama, ¿imaynatan wawaykita ya- napawaq hukkunapi interesakunanpaq, payllapi yuyaykuq runakunawan mana sa- maykachikunanpaqpas? Chaypaq qhawa- risun kinsa mana allin costumbrekuna- manta, chaykunaman mana urmanapaq yanapaykunamantawan.
9	"1 Sinchita alabaqtiyki Sasachakuy. Investigaqkunan kayta repararqanku: Ilank'anaman chayllaraq haykuq askha wayna-sipaskunan pisita otaq mana imatapas ruwashaspa tukuy imapas allinkama kananpi yuyaykunku. Wakintaq imachus ruwanankuta manaraq allinta yachashaspa huk allin cargotaña chaskiyta munanku. Hukkunataq ancha allinpaq qhawarikunku, chaymi munanku hukkunapas chhayna qhawarinanta, común runata hinalla qhawariqtinkutaq pisikallpayapunku. Imaynapi paqarin. Chayqa hamun imayna uywasqa kasqankumantan. Ura watakunallan rikhurimurqan kikinkuta allinpaq qhawarikuyta yachachiq t'aqa- kuna, paykunatan askha tayta-mamaku- na qatikushanku. Chay t'aqakunan kayta yachachinku: pisillapi wawata sumaqta ri- mapayasqaykiwan allinpaq qhawarikun chayqa, sapa kutilla rimapayasqaykiwan- qa aswan allinpaqmi qhawarikunqa. Ima ruwasqantapas mana allinpaq qhawarinki chayqa pisichasqan sientekungaku. Chay- ta ruwaqqa manas allintachu tayta-mama kasqanta hunt'ashanman. Wawataqa ma- nas hayk'aqpas pisipaq sientechinachu, chaytan tayta-mamakunaman yacha- chiqku. Askha tayta-mamakunan wawankuta yanqamanta alabayta qallarirqanku. Ima- llatapas ruwayrusqankumantan fiestata- raq ruwaqku, huchallirukuqtinkutaq lliwta pampachaqku. Chay tayta-mamakunan yuyaykuqku wawanku allinpaq qhawariku- nankupaqqa tukuy pantasqankuta pam- pachananku kasqanta tukuy ruwasqan- kutataq alabananku kasqanta. Wawanku kusikuyta tarinankupaq allinkuna ruwayta yachachinankumantaqa allin sientekuna- llankupin yuyaykuqku. Biblian yachachin. Biblian willan pita- pas allin ruwasqanmanta alabay allin kas- qanta (Mateo 25:19-21). Ichaqa allin sien- tekunanraykulla wawata alabaqtinkuqa hatunchakuytan qallarinman. Biblian nin: ""Pipas mana imapas kashaspa aswan allin kasqanta yuyan chayqa, pay kikintan q'otukun"", nispa (Gálatas 6:3). Chaymi tayta-mamata nin: ""Wawachus wanachi- napaq kaqtinqa, payta wanachiy"", nispa (Proverbios 23:13). Kaytan ruwawaq. Wawayki ima mana allintapas ruwaqtinqa wanachiy, allinku- nata ruwaqtintaq alabay. Ichaqa aman sapa rato kusisqa sientekunanraykullaqa alabankichu. Chayqa manan imapipas ya- napanqachu. Huk libron nin: ""Allin con- fianzata hap'inapaqqa imapas ruway atis- qaykitan ruwanayki, huk ruwaykunatan ya- chanayki, manan kawsasqaykiraykullachu pipas alabanasuyki, nispa (Kay tiempopi wawakunaqa paykunallapi yuyaykunku, in- glés simipi).  Bibliaqa manan yachachinchu wawakuna maqayta ni- taq unphuyanankama phiñakuyta (Efesios 4:29, 31; 6:4). Wanachiyqa yachachinapaqmi, manataqmi phiñakuyniyki- ta wawaykipi thasnuykachinaykipaqchu wanachinayki. ""Ama pipas aswan allinpuni kasqanta yuyakuchunchu, aswanpas pay kikin imaynachus kasqallanta yuyakuchun."" (Romanos 12:3) ¡Rikch'ariy! Enero - Febrero 2013 9"
10	"2 Nishuta cuidaqtiyki Sasachakuy. Llank'anaman chayllaraq haykuq wakin wayna-sipaskunan mana preparasqachu kanku sasachakuykunata atipanankupaq. Wakinmi mana ima niyku- na kanku, wakintaq munasqankuman hina llank'anakunallata maskhanku. Jo- seph Allen psicologon huk waynata llan- K'ananpaq tapusqa, waynataq nisqa: Ya- qachus hina aburrikunapaq kay llank'ana kanqa, ñoqaqa manan chhayna llank'ana- taqa munaymanchu"", nispa. Chaymi psi- cólogo nirqan: ""Chay waynaqa manachus hina entienderqanchu llapa Ilank'anapi imallapas aburrikunapaq kasqanta. ¿lmaynapin huk wayna 23 watayoq ka- nankama mana chayta yachanmanchu?"", nispa (¿Imatan ruwayman kurak runata hina tratawanankupaq?, inglés simipi). Imaynapi paqarin. Askha tayta-ma- makunan mana munankuchu wawanku ima sasachakuypipas rikukunankuta. Exa- menpi mana allin notata horqomuqtinkun tayta-mamanku profesorwan rimaq rinku allin notata churananpaq. Carrota comun- ta manejasqankumanta papeletata chura- chikuqtinkun tayta-mamanku rispa multa- ta pagamunku. Parlaqmasin saqepuqtin- taq parlaqmasinta tukuymanta tumpanku. ""Sapanka pay kikinpa kawsasqanta allinta qhawakuchun, hinaspa ... chayllawan kusikuchun. (Gálatas 6:4) Allinmi tayta-mamakuna wawankuta cui- day munasqanku, ichaqa sinchita ima- mantapas cuidayta munanqaku chayqa wawankun ima ruwasqankutapas hinata qhawarparinqaku. Disciplina positiva para adolescentes nisqa libron nin: ""Ima sasa- chakuytapas ima nanaytapas aguantayta yachanankumantaqa otaq allinkuna ru- wayta yachanankumantaqa, paykunallapi sinchita yuyaykuspan wiñanqaku, tayta- mamankupas llapa runakunapas paykuna- wan manu kashankuman hina"", nispa. Biblian yachachin. Kay tiempopiqa lla- papaqmi sasachakuykuna kan. Bibliapu- nin willan 'sapanka imaynapipas rikuku- nanta' (Eclesiastés 9:11). Apóstol Pablo- pas Diosta servispan imaymana sasacha- kuykunapi tarikurqan. Ichaqa allinninpaq- mi karqan, chaymi pay kikin nirgan: ""No- qaqa yachanin imaynapiña kaspapas ku- sisqallapuni kawsayta. ... yachasqan kani: saksasqa kaspapas, yarqasqa kas- papas, askha kawsayniyoq kaspapas, pisi kawsayniyoq kaspapas"", nispa (Filipenses. 4:11, 12). Kaytan ruwawaq. Wawaykikunaq wiñas- qanman hinan yachachiwaq 'sapankanku ... q'epinkuta apakunankupaq' (Gálatas 6:5, Mosoq Rimanakuy). Carrota comunta manejasqanmanta papeletata churachika- mun chayqa pay kikinmi qolqenwan paga- munan. Examenpi mana allin notata hor- qomuqtinqa pay kikinmi kallpachakunan aswan allinta estudiananpaq. Parlaqmasin saqepun chayqa kallpachay, ichaqa yana- pay kay hina tapuykunapi yuyaymananan- paq: ¿Ñoqapi mana allin ruwayta rikuspa- chu saqepuwan?"" nispa. Sasachakuynin- kuta paykuna kikinkumanta allichaq way- na-sipaskunan allin takyasqa kapunku ma- nataqmi iskayankuchu imata ruwananku- paqpas, sichus tayta-mama tukuypi yana- panqa chayqa manan chaykunata yachan- qakuchu. Familiapaq huk yanapaykunata maskhay www.jw.orges"
11	"3 Imaymanata qoqtiyki Sasachakuy. Sapa 100 wayna-sipasku- nata tapukusqanpin 81 ninku hukkuna yanapanamantaqa ""qolqe maskhay"" as- wan importante kasqanta. Chaywanpas qhapaq kayqa manan cheqaq kusikuyta- chu apamun. Investigaqkunan willanku qolqellapi yuyaykuq runakuna llakisqa ta- rikusqankuta, hinaspapas facil-llatas llaki- kuy onqoy otaq ima onqoypas hap'inman. Imaynapi paqarin. Wakin wawakunaqa qolqe maskhayllapi afanakuq familia ukhupin wiñanku. Huk libron nin: ""Tayta- mamakunan munanku wawanku kusisqa kanankuta, wawakunataq kusisqa kanan- kupaq imaymanata mañakunku. Chaymi tayta-mamaqa mañakusqankuta ranti- punku, chaywantaq wawakuna kusisqa kanku. Pisi tiempomantan ichaqa hukta- ñataq mañakushanku"", nispa (La epide- mia del narcisismo, inglés simipi). Chayta qhawarispan negociantekuna wayna-sipaskunaq tukuy munasqankuta ruwaspa propagandakunapi churamunku. Chaypin kaykunata churamunku: ""Tukuy allinkunan qanpaq kanan, Qanmi as- wan importante kanki, nispa. Chaykuna- ta uyarispa imaymanata rantisqankuray- kun askha waynakuna manupi tarikunku, manataqmi qolqenku kanchu ""paykuna- paq tukuy allinkunata"" rantinankupaq. Biblian yachachin. Bibliaqa manan hu- chachanchu qolqe maskhayta (Eclesias- tés 7:12). Ichaqa willanmi 'qolqe songo- kay tukuy mana allinkunaq saphin' kas- qanta. Nintaqmi: ""Chaymi wakinkunapas chayta munapakuspanku ... imaymana llakikunapi rikukurqanku"", nispa (1 Timo- teo 6:10). Chaymi niwanchis qolqe mas- khaypi afanakunamantaqa imachus ka- puwasqanchiswan sonqopas-sonqo kaw- sananpaq (1 Timoteo 6:7, 8). Kaytan ruwawaq. Qankunan tayta-ma- makuna reparanaykichis imaynatan qha- 'Qhapaqyayta munaq runakunan ichaqa wateqayta mana atipaspa, toqllaman hina urmaykunku, hinaspan mana valeq waqllichiq munapayaypi rikukunku.' (1 Timoteo 6:9) paq kayta qhawarishankichis chayta. As- wan allin kaqkunatan ñawpaqtaqa mas- khanaykichis, chaytataqmi wawaykichis- man yachachinaykichis. La epidemia del narcisismo nisqa libron nin: ""Tayta-mama- kunan wawankuwan kaykunata tapuriku- nanku: 'Baratoña imapas kanman chay- pas, ¿hayk'aqmi chaykunata rantina? ¿Hukkuna niwasqanchisraykullachu ima- tapas rantina? ¿Iman tasa de interés"" nisqa?"" "" nispa. Amapuni familiapi sasachakuytaqa qolqewan allichaychu, chayqa kanman. llakikuyta qonqanapaq drogakuy hinan. El precio del privilegio nisqa libron nin: ""Qolqewan ima sasachakuytapas allichay- qa manan allinchu. Sasachakuytaqa ya- chaywan, khuyakuywan, allinta yuyaykus- pan allichana, manan zapatokunata otaq carterakunata rantispachu"", nispa.  ¡Rikch'ariy! Enero-Febrero 2013 11"
12	HUK LLAQTAKUNA  CAMERÚN Camerún nacionta visitasun Guinea Lamar-qocha CAMERÚN Sanaga Mayu YAUNDÉ Dja Mayu AMERÚN nacionpiqa baka otaq pigmeo nisqa ru- nakunan nawpaqtaqa tiyankuman karqan. 1500 watakunapin hina Portugal nacionmanta runakuna ti- yarqanku, unay watakuna qhepamantaq islam reli- gionmanta Fulani runakuna, paykunan inti lloqsimuy wichay ladota hap'ikapurqanku. Kunanqa sapa 100 runakunamantan 40 runakuna cristianon kayku nin- ku, 20 runakunan musulmán religionmanta kanku, 40 runakunataq Africapi kaq huk religion kunamanta. Hawa llaqtakunapi tiyaq runakunaqa sumaqtan vi- sitakunata chaskinku. Napaykuspan wasinkuman pa- saykachinku unuta mikhunatawan haywarinankupaq. Mana kasukuqkunatan qhawarinku wasiyoqtapas pi- sichashankuman hinata, kasukuqkunataqmi ichaqal sumaq qhawarisqa kanku. Parlayta qallarinankupaqqa ñawpaqtan familiata napaykunku, tapurinkutaq imaynalla kasqankuta. ¡Uywanku imaynalla kasqanta imaraqmi tapurikunku!
13	"Camerún nacionpa pigmeo nisqa runakunaqa 1,2 metro sayayniyoqmi kanku, hukkunataq 1,4 sayayniyoq Sanaga mayupiqa botekunapin purinku, botekunaq velantaq chaypi tarikuq telakunawan ruwasqa kashan Camerún nacionpi Testigokunaqa 300 más iñiq t'aqakunapin kashanku, 65.000 estudiokunata hinataqmi qoshanku Chay llaqtayoq Joseph nin: ""Visitanku wasinkuman- ta ripuqtinqa manan 'huk p'unchaykama' nispalla- chu kachapunku, aswanmi parlan-parlan ñanta pu- sapunku. Chaymantaña kachapuspataq wasinkuman kutipunku. Mana chayta ruwaqtinkuqa pisichasqa hi- nan visita ripunman"", nispa. Mayninga amigokunantin huñunakuspan huk pla- tollamanta makillankuwan mikhunku. Chay costum- bren Camerún nacionpi ruwakun hukllachasqa ka- nankupaq. Sichus imaraykupas amigokuna t'aqana- kurqanku chayqa, hukmanta ""amigontin kananku- paqmi"" chayta ruwanku.  Njeli Nkena i Niñ Boga Bow Mal Lebo to? Jehová Diospa testigonkunaqa Camerún nacionpi Bassa nisqa simipin Bibliamanta qelqakunata ruwashanku WILLAKUYKUNA Hayk'an kanku: 20 millón hina Hatun llaqta: Yaundé Clima: Inti lloqsimuy wichay ladoqa ch'akin ruphayantaq kanpas, lamar-qocha ladopitaq yunka hina Huk nacionkunaman vendenku: Aceite, cacao, café, algodón, madera, aluminio nisqakunata Rimasqanku simikuna: Inglés, francés, Africapi kaq Ilaqtakunamanta 270 rimaykunapiwan ¡Rikch'ariy! Enero - Febrero 2013 13"
14	"¿IMA NINMI BIBLIA?  PARAÍSO PARAÍSO ¿lmataq Paraisori? ""Señor Diosmi Edenpi huertata plantarqan ... hinaspan ruwasqan runa- ta chayman churarqan."" (Génesis 2:8.) RUNAKUNAN NINKU: Wakin runakunan Paraisomanta rimaspa ninku: ""Nawpa machulakunaq rimaynillanmi"", nispa. Hukkuna- taq ninku: ""Allin runakunalla wiñaypaq sumaq kawsasqanku- manta mosqokuy hinallan"", nispa. ¿IMATAN BIBLIA YACHACHIN? ""Paraíso nispaqa runakunapaq Diospa ruwasqan Edén huertamantan rimashan (Génesis 2: 7-15). Bibliaq nisqan hina, Diospa kamasqan ñawpaq warmi qharin chay huertapi tiyarqanku mana onqospa mana wañuspa (Génesis 1:27-28). Paykunaqa Diosta mana kasukusqankuman- tan chay huertamanta qarqochikurqanku. Ichaqa Biblian willan hamuq tiempopi chhayna sumaq Paraisopi runakuna tiyanan- kumanta. ¿IMARAYKUN CHAYMANTA YACHANAYKI? Diosqa ancha muna- kuqmi, chaymi pay sonqo runakunaman huk Paraisopi sumaq kawsayta qonqa. Ichaqa, ¿imatan ruwananchis kamachinkunata hina chaskiwananchispaq? Bibliaq nisqan hina, astawanmi pay- manta yachananchis chayman hinataqmi kawsananchis (Juan 17:3; 1 Juan 5:3). Chaymanta astawan yachanaykipaq maskhay Internetpi www.jw.orgquz nisqapi"
15	"¿Maypitaq Paraisori kashan? RUNAKUNAN NINKU: Wakin runakunan ninku: ""Paraisoqa ha- naq pachapin kashan, nispa. Hukkunataq ninku: Qhepamanmi kay Hallp'a paraisoman tukupunqa"", nispa. ¿IMATAN BIBLIA YACHACHIN? Diosmi runakunapaq Hallp'ata kamarqan chaypitaqmi huk sumaq paraisota ruwarqan runaku- na wiñaypaq tiyanankupaq. Biblian willan kay Hallp'aqa mana hayk'aq tukukunanpaq kamasqa kasqanta (Salmo 104:5). Hinas- papas ninmi: ""Hanaq pachaqa Señor Diospa kaqninmi, kay pachatataqmi runaman qorqan, nispa (Salmo 115:16). Chaymi mana admirakunachu kay Hallp'a paraisoman tuku- nanpaq Bibliaq willasqanmanta. Chaypin Dios runakunaman wi- ñay kawsayta qonqa. Chaypiqa manan pipas ñak'arinqachu ni- taq nanayta muchunqachu. Llapa runakunan thakpi kusisqa ti- yanqaku. Diospa tukuy imaymana ruwasqanwanmi kusikunqaku (Isaías 65:21-23). ""Runakunawanñan Diosqa tiyan, ... manan wañuypas kanqañachu, manallataqmi llakikuypas, waqaypas, nanaypas kanqañachu."" (Apocalipsis 21:3, 4.) ¿Pikunan chay Paraisopi tiyanqaku? RUNAKUNAN NINKU: Askha religionkunan yachachinku, ""allin runakunallan Paraisopiqa tiyanqaku, nispa. Ichaqa manan ya- chankuchu pikunan chay ""allin runakuna"" kasqanta. Wakinqa re- ligionninkupi costumbrekuna hunt'asqankuwan rezasqankuwan iman allin runapaq qhawarikunku. ¿IMATAN BIBLIA YACHACHIN? Biblian willan ""chanin runakuna"" Paraisopi tiyanankuta. ¿Pikunatan Dios chaninpaq qhawarin? ¿Diospa munasqanta qhepanchaspa religionninpi costumbreku- na ruwaqtachu? Manan, Biblian nin: ""Señor Diospa qayllanpi aswan allinqa kasukuymi ruphachina sacrificiota wak sacrificio- tawan haywaymantaqa. Aswan allinqa uyarikuymi, kasukuymi uywakunaq wiran ruphachinamantaqa"", nispa (1 Samuel 15:22). Paraisopi wiñaypaq tiyaq ""chanin runakunaqa"", Bibliapi Diospa kamachikusqanta kasukuqkunan kanqaku. ¿IMATAN RUWAWAQ? Diosta kasukunapaqqa manan religion- kunapi costumbrekunatachu qatikunanchis. Sapa p'unchay imayna kawsasqaykiwanmi sonqonta kusichinki otaq llakichinki- pas. Diospa sonqonta kusichinaykipaqqa Bibliatan allinta t'aqwi- rinayki. Payqa manan mana hunt'ay atinatachu imatapas ka- machiwanchis. Biblia willan 'kamachikuyninkunaqa mana sinchi sasachu' kasqanta (1 Juan 5:3). Kasukuq runakunamantaqmi Paraisopi kawsayta qonqa.  Chanin runakunaqa kay hallp'atan hap'i- kapunqaku, chaypin wiñaypaq tiyanqaku."" (Salmo 37:29.) ¡Rikch'ariy! Enero - Febrero 2013 15"
16	"¿KIKILLANMANTACHU PAQARIMURQAN? Aguja colipinta, ¿imaynapin karuta phalan? GUJA colipinta karuta phalas- AGUJ qanmi llapa runakunata an- chata admirachin. Mana samaris- pan pusaq p'unchayta otaq mas- tapas 11.000 kilometrota phalan. Kaypi yuyaykuy: Investigaqku- nan ninku wakin phalaq animal- kunaqa umankupipas huk bruju- layoq kankuman hina kay pacha- pi kaq kallpawan (campo magné- tico) yanapachikusqankuta. Aguja colipinta animalqa yaqapaschá punch'aypi phalananpaq Inti may- manchus risqanwan yanapachi- kun tutatataq ch'askakunawan. Hinaspapas wayrakunaq hamus- qanta reparaspan chaykunawan yanapachikullanmantaq. Imayna- ña kanman chaypas, investigaq- kunaqa manan yachankuraqchu imaynapi chhayna karu phalas- qanta. Bob Gill biologon nin: ""Chay animaltan 20 wataña es- tudiashani, chaywanpas kunan- kaman sinchita admirachiwan"", nispa. ¿lma ninkin chaymanta? ¿Ki- killanmantachu kay animal chhay- na karu phalayta yacharqan icha kamasqachu karqan?  JW. ORG TM Kay fototan horqorqan: Grandpa50 g13 01-QU Gratislla horqoy kay revistata ñawpaq revistakunatapas Tayta-mamakunapaq, wayna-sipaskunapaq, wawakunapaq ruwaykunata maskhay Internetpi Bibliata leey; 50 simikunapin kashan"
